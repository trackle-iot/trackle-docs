# Introduzione

Trackle è una piattaforma IoT che offre i software necessari per prototipare, distribuire e gestire da remoto dispositivi elettronici connessi su qualsiasi scala: dai progetti di monitoraggio di poche decine di pezzi a milioni di prodotti commerciali connessi. 

Con Trackle chiunque può connettere il proprio hardware al cloud e creare soluzioni innovative e applicazioni web o mobile per analizzare i dati in tempo reale dai dispositivi, controllarli da remoto da qualsiasi parte del mondo, ricevere notifiche e molto altro.

Forniamo le **librerie software** in C / C++ / Javascript per gli ingegneri del firmware che vogliono aggiungere la connettività IoT al proprio dispositivo. I protocolli di comunicazione, la sicurezza, l'accesso al Cloud e tutta la gestione delle complessità dell'IoT sono già integrate nella libreria. Gli sviluppatori devono solo pensare alla logica applicativa e sfruttare le potenzialità del Cloud per aggiungere intelligenza al proprio prodotto.

Forniamo le **API REST** per gli ingegneri del software che vogliono gestire la propria **flotta di dispositivi** direttamente dai loro **Portali Web** o dalle loro **App** per i loro clienti finali. Il Cloud permette di gestire piu livelli di autenticazione ai dispositivi pemettendo di condividere i dati e gli eventi che gli stessi pubblicano tra Produttore - Rivenditore - Manutentore - Cliente finale, ognuno con i propri permessi.

